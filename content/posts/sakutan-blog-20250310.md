---
date: '2025-03-10'
draft: false
title: 'ความอบอุ่น　　　　คาวาซากิ ซากุระ'
summary: "แปลบล็อกซากุตัน 2025.03.10 20:32"
author: ["Kawasaki Sakura"]
tags: ["nogizaka46", "kawasaki-sakura", "blog"]
---

สมบัติล้ำค่า\
\
\
\
\
[รูป 1]\
\
\
\
\
[รูป 2]\
\
\
\
\
นับจากวันสุดท้ายของโยดะซังในฐานะโนกิซากะ\
ก็ผ่านมา 2 อาทิตย์แล้วค่ะ\
\
\
\
\
2 อาทิตย์นี่\
คนที่รู้สึกว่ามันก็แค่แปปเดียว ดูเหมือนจะมีอยู่เยอะรึเปล่านะ\
แต่สำหรับฉันแล้ว วัน ๆ เหล่านั้นดูเหมือนเป็นความฝันเลยหล่ะ แล้วก็รู้สึกได้เลยว่าเวลาไหลผ่านไปช้ามาก ๆ ค่ะ\
\
\
\
ทันทีที่คอนเสิร์ตจบการศึกษาจบลง\
ฉันไม่อยากจะลืมความรู้สึกนี่ในตอนนี้\
อยากจะให้มันฝังลึกลงไปในจิตใจ\
ในระหว่างที่นั่งรถมุ่งหน้าไปยังที่พัก\
ก็เลยจดเรื่องที่เกิดขึ้นวันนั้นไว้ในเมโม่บนมือถือค่ะ\
เอาเป็นว่ามีเยอะมากละกัน\
เรื่องที่ไม่อยากลืมและความรู้สึกที่อยากจะเก็บรักษามันไว้\
\
\
\
\
ว่าจะเอาเมโม่นั่น มาลงบล็อกทั้งอย่างนั้น\
แล้วก็ตั้งใจว่าจะแชร์ความรู้สึกสดใหม่นั่นกับทุก ๆ คน\
แต่ว่า พอลองย้อนกลับมาดูทีหลัง มันมีความรู้สึกหลงเหลือที่เรียกว่าความอาลัยอาวรณ์แทรกอยู่ในนั้น...\
\
\
"การจินตนาการว่าโนกิซากะที่ไม่มีโยดะซังอยู่อีกแล้ว มันน่ากลัวค่ะ"\
\
\
นั่นหน่ะ มันมีแต่คำพูดที่ควรจะต้องถูกเก็บไว้ในใจเรียงรายอยู่เต็มไปหมดเลยค่ะ\
เพราะอย่างงั้น ก็เลยคิดว่า ไว้ถึงตอนที่จิตใจสงบลงเมื่อไหร่\
ไว้บอกความรู้สึกขอบคุณนั่นใหม่อีกครั้งละกัน\
จากนั้นฉันจึงค่อย ๆ ปิดเมโม่นั้นลงค่ะ\
\
\
\
หลังจากตอนนั้นก็ 2 อาทิตย์แล้ว\
เพื่อที่จะกลบเกลื่อนความเหงาแล้ว ก็เลยเก็บความทรงจำที่เคยมีร่วมกันกับโยดะซังไว้ในใจ และพยายามไม่นึกถึงมันขึ้นมาเท่าที่เป็นไปได้ค่ะ\
\
\
\
แต่ถึงอย่างนั้น\
การที่ไม่มีโยดะซังในห้องแต่งตัว ตอนถ่ายทำMV ตอนถ่ายภาพปกแจ็คเก็ต\
\
\
\
ในแต่ละที่นั้น มันก็ดันมีช่วงเวลาที่บังเอิญรู้สึกว่า "มีอะไรบางอย่างหายไป" ซะได้ค่ะ\
และในแต่ครั้งนั่น มันก็กลายเป็นความรู้สึกจุกแน่นกลางอกขึ้นมา\
\
\
\
ช่วงที่เป็นเซมบัตสึครั้งแรกตอน Nidomi [1]\
ตอนที่ถูกชวนคุยเล่นว่า หลังจากนี้จะทำไรเหรอ~? ขณะที่กำลังกังวลกับการถ่ายทำภาพปกแจ็คเก็ตเป็นครั้งแรก\
ตอนที่พวกเราช่วยกันเช็คว่า ท่าเต้น "Monopoly" นี่มันแยกซ้ายขวายากจังนะ\
ตอนที่ได้คุยเล่นระหว่างที่กำลังเดินทางช่วงที่ต้องถ่ายทำ MV\
\
\
ทุกอย่างนั่น จู่ ๆ ก็ดันนึกถึงมันขึ้นมา\
และทุก ๆ ครั้งนั้น มันก็คือแต่ละวันที่รู้สึกตัวขึ้นมาได้ว่า "อ๋า โยดะซังไม่อยู่แล้วนะ"\
\
\
\
อย่างที่คิดเลย มันเหงาจริง ๆ\
\
\
\
จนถึงตอนนี้ก็ขอพึ่งพาอะไรต่าง ๆ มามากมาย\
อย่างน้อยก็อยากจะเป็นรุ่นน้องที่ดูพึ่งพาได้บ้าง\
เพราะอย่างงั้น จะไม่ร้องไห้ในคอนเสิร์ตจบการศึกษาเด็ดขาด\
\
\
ฉันตัดสินใจไว้อย่างแน่วแน่แล้ว จากนั้นก็ขึ้นไปยังสเตจค่ะ\
\
\
แต่ว่า พอโยดะซังมาอยู่ใกล้ ๆ แล้ว\
"การที่จะได้เจอกันแบบนี้ นี่เป็นครั้งสุดท้ายแล้วนะ"\
พอความรู้สึกนั่นมันเอ่อล้นขึ้นมา แค่ 1 วินาทีก็ไม่อยากจะเสียมันไป รู้สึกตัวอีกที ที่ปลายสายตาก็มีโยดะซังอยู่ตลอดเลยค่ะ\
\
\
การที่ได้แสดง "Ryuusei Discotique" ด้วยกัน 2 คนนั้น เป็นอะไรที่ดีใจมากจริง ๆ ค่ะ\
การที่ได้ร้องเพลงยูนิต 2 คนนั้น\
เป็นช่วงเวลาที่ความฝันที่ฝันมาโดยตลอดนั้น ได้กลายเป็นจริงขึ้นมาค่ะ\
เป็นอีกหนึ่งสิ่ง ที่รู้สึกขอบคุณโยดะซังมาก ๆ ค่ะ\
\
\
[รูป 3]\
\
\
ฉันเป็นคนขี้กลัวกับอะไรหลาย ๆ เรื่องค่ะ\
เวลาที่อยากยอมแพ้ในเรื่องที่เชื่อมั่นหรือเรื่องที่คาดหวัง\
เวลาที่รู้สึกหดหู่\
\
โยดะซังก็จะคอยอยู่เคียงข้างด้วยเสมอมาค่ะ\
\
คำพูดที่ได้รับมานั้น มันช่วยฉันมาไม่รู้กี่หนแล้วค่ะ\
\
\
การที่ทำให้สามารถคิดได้ว่า เรื่องที่น่ากลัวนั้นกลายเป็น "เรื่องที่ไม่น่ากลัว" อีกต่อไป ไม่มีทางเป็นอะไรอย่างอื่นไปได้นอกจากเป็นเพราะโยดะซังค่ะ\
\
\
\
"คิดไว้แล้วหล่ะว่า อยากแสดง Ryuusei Discotique ที่เคยแสดงด้วยกันกับนานาเสะซัง แบบพี่สาวน้องสาวด้วยกัน 2 คนในสักวันหนึ่งหน่ะ〜"\
\
พอได้ยินแบบนั้นแล้ว ก็ดีใจมาก ๆ เลยค่ะ\
\
\
ท่าเต้นนี่มันก็มีหลายแบบอยู่นะ\
"ถึงจะมีเรื่องที่ต้องจำเพิ่มขึ้น แต่ก็อยากให้ท่าเต้นมันเหมือนตอนนั้นนะ"\
ท่าทางของโยดะซังที่กำลังเอาแต่ครุ่นคิดนั้นมันน่าประทับใจมากค่ะ\
\
\
เพลงที่สำคัญกับโยดะซังมากขนาดนั้น\
การที่ได้มาแสดงด้วยกันนี่\
เป็นอะไรที่มีความสุขจริง ๆ ค่ะ\
\
\
\
ทั้งตอนซ้อม ทั้งตอนแสดงจริง\
มันคือช่วงเวลาที่เหมือนเป็นความฝัน เป็นช่วงเวลาที่รู้สึกอุ่นใจ และเป็นช่วงเวลาที่มีความสุขมากกว่าใด ๆ เลยค่ะ\
\
\
ฉันเองก็ ถึงตอนที่มีรุ่นน้องที่เหมือนกับเป็นน้องสาวคนสำคัญแล้วละก็\
ถ้าได้แสดงในคอนเสิร์ตจบการศึกษาด้วยกันละก็คงจะดีนะ\
\
\
มีทั้งความรู้สึกที่เกินกว่าจะบรรยายออกมาได้\
และก็มีทั้งความขอบคุณที่เกินกว่าจะหาอะไรมาตอบแทนค่ะ\
\
\
\
ต่อจากนี้ก็อยากจะเป็นคนที่ปกป้องมันไว้จนถึงที่สุดค่ะ\
ความอบอุ่นของโนกิซากะที่โยดะซังเป็นคนช่วยบอกให้รู้\
และความอ่อนโยนนั่น\
\
\
อยากจะคนที่สามารถมอบคำพูดดูแลเอาใจใส่ได้อย่างอ่อนโยน ในเวลาที่ใครสักคนรู้สึกเป็นทุกข์ค่ะ\
\
\
เครื่องรางที่ได้รับมาจากโยดะซังนั้น\
ฉันจะดูแลรักษามันไว้อย่างดีในหัวใจ\
พร้อม ๆ กับพยายามในเรื่องต่อ ๆ ไปหลังจากนี้ค่ะ\
\
\
\
\
\
แล้วก็ ซิงเกิ้ลลำดับที่ 38 "Navel Orange" ก็ได้รับเลือกให้ดำเนินกิจกรรมในฐานะเซมบัตสึเมมเบอร์ค่ะ\
\
\
เพื่อที่จะให้ผู้คนได้รับรู้ถึงเสน่ห์ของโนกิซากะในตอนนี้\
และให้มันถูกส่งออกไปอย่างจริง ๆ จัง ๆ \
แล้วก็ เพื่อที่ฉันจะสามารถรับช่วงต่อดูแลความอบอุ่นที่โยดะซังคอยดูแลมันมาโดยตลอด\
\
\
\
ก็จะพยายามอย่างเต็มที่ค่ะ\
\
\
\
ซิงเกิ้ลนี้ก็ขอฝากด้วยนะคะ !\
\
\
\
แล้วก็ แล้วก็ !\
\
\
Chou Nogizaka Star Tanjou !\
คืนนี้ก็เป็นฉายเป็นตอนสุดท้ายแล้วค่ะ ! 🥲\
\
\
\
การที่รายการนี้ซึ่งเต็มไปด้วยความรักมากมายได้จบลงนี่ มันน่าเศร้ามากจริง ๆ ค่ะ...\
\
\
\
กรุณารับชมจนจบให้ได้นะคะ☺️\
\
\
\
เอาหล่ะ เอาหล่ะ\
\
\
ไว้เดี๋ยวจะมาเขียนอีกนะ\
\
[รูป 4]\
\
\
\
[รูป 5]\
\
\
\
พรุ่งนี้ก็จะคอยเชียร์อยู่เสมอนะ☺︎\
\
Source: https://www.nogizaka46.com/s/n46/diary/detail/103260\
\
Note\
[1] Nidomi = Hito wa Yume wo Nido Miru
