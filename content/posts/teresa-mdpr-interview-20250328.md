---
date: "2025-03-28"
draft: false
title: "โนกิซากะ46 อิเคดะ เทเรสะ กับการเป็นนักศึกษาม.ศิลป์โตเกียวควบคู่「ไม่มีเรื่องอะไรที่ลำบาก」คลายปมตัวตนที่ไม่เหมือนใครและไม่มีใครเหมือน [บทสัมภาษณ์]"
summary: "แปลบทสัมภาษณ์เทเรสะ  2025.03.28 17:00"
author: ["mdpr"]
tags: ["nogizaka46", "ikeda-teresa", "interview"]
---

[บทสัมภาษณ์ครึ่งหลังของ อิเคดะ เทเรสะ ในซิงเกิ้ลที่ 38 "navel orange"]\
\
อิเคดะ เทเรสะ (อิ เคะ ดะ เทะ เระ สะ / อายุ 22) กับการมีตัวตนอันโดดเด่นในหลากหลายด้าน ได้ดำเนินกิจกรรมในฐานเมมเบอร์ของโนกิซากะ46ไปพร้อม ๆ กับการเรียนที่มหาวิทยาลัยศิลป์โตเกียว สำหรับเธอแล้วการเรียน, ศิลปะ, และการเขียนบล็อกนั้นคือ... เฉลยทุกปมเกี่ยวกับตัวตนของเธอซึ่งมีภาพลักษณ์ไอดอลเพียงหนึ่งเดียวที่ไม่เหมือนใครและไม่มีใครเหมือน

\
\
**อิเคดะ เทเรสะ กับการเรียนควบคู่ไปด้วย "ถ้านึกย้อนกลับไปแล้วก็คิดว่าไม่มีเรื่องอะไรที่ลำบาก"**

― การที่ต้องทำกิจกรรมของไอดอล ต้องเดินทางไปเรียนที่มหาวิทยาลัยศิลป์โตเกียวไปพร้อม ๆ กัน งานที่เกี่ยวข้องกับเรื่องศิลปะก็มีเพิ่มมากขึ้น คิดว่าทั้งการเป็นโนกิซากะ46และการเรียนนั้นก็ยากลำบากทั้งคู่ ทำอย่างไรถึงสามารถดำเนินมันไปพร้อม ๆ กันได้ ?
> **อิเคดะ**: คิดว่าคงเป็นเพราะได้รับการดูแลเอาใจใส่เป็นอย่างดีค่ะ ส่วนทางมหาวิทยาลัยนั้น ก็ถูกบอกมาตั้งแต่แรกเลยว่า "ไม่สามารถดูแลเป็นกรณีพิเศษได้" ซึ่งก็คิดถึงเรื่องนั้นเป็นอย่างดีแล้ว จึงเข้ามหาวิทยาลัยค่ะ แต่ถึงอย่างนั้นก็ได้รับการดูแลเอาใจใส่เป็นอย่างดีเลยค่ะ ถึงได้สามารถดำเนินมันมาพร้อม ๆ กันได้

― ต้องไปกลับระหว่างเกได[1] มาประมาณ 2 ปีแล้ว มีช่วงเวลาที่คิดว่าลำบากไหม ?\
> **อิเคดะ**: อืมม~... ถ้านึกย้อนกลับไปแล้วก็คิดว่าไม่มีเรื่องอะไรที่ลำบากนะคะ

― เพราะว่าพยายามกับทั้งสองอย่างมาเป็นอย่างมาก ช่วยยกตัวอย่างสิ่งที่ตัวเองได้รับกลับมาได้ไหม ?
> **อิเคดะ**: ในระหว่างที่กำลังหางานที่มีแต่ตัวเองเท่านั้นที่ทำได้ ก็ได้รับโอกาสให้เป็นส่วนหนึ่งของการออกแบบปกแจ็คเก็ตอาร์ตเวิร์คบ้าง ถูกเรียกตัวให้เข้าร่วมพิธีที่จัดขึ้นที่พิพิธภัณฑ์แห่งชาติโตเกียวบ้าง คิดว่าคือการที่สามารถทำงานเหล่านี้ได้ค่ะ\
\
เดิมทีแล้ว ตอนที่เข้ามาในโนกิซากะ46ก็ได้ตั้งเป้าหมายไว้ว่า "อยากจะเป็นคนที่กรุ๊ปนั้นจะขาดไปไม่ได้เป็นอันขาด" เพราะอย่างงั้นก็เลยทำงานไปด้วย พร้อมกับตวามรู้สึกขอบคุณเป็นอย่างมาก กับการที่มีงานที่เฉพาะเจาะจงกับตัวเองค่ะ

― หลังจากนี้ก็หวังว่าจะมีงานสำหรับ "โนกิซากะ46 อิเคดะ เทเรสะ" โดยเฉพาะมากขึ้นนะ มีเรื่องไหนที่อยากจะลองทำให้มันเป็นรูปธรรมขึ้นมาบ้างไหม ?
> **อิเคดะ**: งานบนหน้านิตยสารก็ดูน่าสนใจมากนะคะ จุดเริ่มต้นที่ทำให้ฉันรู้จักกรุ๊ปโนกิซากะ46ก็คือจากรายการเพลงในทีวีค่ะ แต่ว่านอกจากนั้นแล้ว ก่อนหน้านั้นก็ได้ไปเจอนิตยสารที่ นิชิโนะ นานาเสะซัง กับ ไซโต้ อาสุกะซัง ไปเป็นนางแบบให้ด้วยค่ะ เพราะงั้นก็เลยรู้สึกชื่นชมเป็นอย่างมากค่ะ จนถึงตอนนี้ก็ยังคงมีเมมเบอร์ไปปรากฏตัวบนนิตยสารอย่างต่อเนื่อง อีกทั้งงานที่เกี่ยวกับการเขียนบทความก็คิดว่ายอดเยี่ยมมาก เพราะงั้นก็เลยสนใจงานเกี่ยวกับนิตยสารมาก ๆ เลยค่ะ

\
\
**บล็อกในมุมของเทเรสะ "นี่น่าจะเป็นครั้งแรกนะคะที่พูดถึงเรื่องนี้"**

― ถ้าพูดถึงเรื่องบทความแล้ว อิเคดะซังขยันอัปเดตบล็อกมาก ๆ เลยสินะ ทำอย่างไรถึงได้รักษาระดับความถี่ในการอัปเดตบล็อกขนาดนั้นเอาไว้ได้เหรอ ?
> **อิเคดะ**: จุดเปลี่ยนของตัวฉันในตอนแรกสุดก็คือบล็อกนี่หล่ะค่ะ ช่วงแรก ๆ ตอนที่เพิ่งเข้าวงมาก็ได้ผลัดกันเขียนบล็อกเวียนของรุ่น 5 และในทุก ๆ 11 วันก็เขียนได้แค่ 1 ครั้ง น่าจะตอนอัปเดตครั้งที่ 2 นะ กลายเป็นว่าฉันเขียนบทความยาวมาก ๆ ลงไปซะได้... ซึ่งนั่นมันก็เพราะว่าดันบังเอิญยาวขึ้นมาเฉย ๆ นั่นหล่ะค่ะ แต่นั่นก็คงพูดได้ว่าสมกับเป็นตัวฉันแล้วหล่ะค่ะ คิดว่ามันคือช่วงเวลาที่ได้ค้นพบตัวตนของตัวเองเป็นครั้งแรก เพราะงั้นก็เลยให้ความสำคัญกับบล็อกมาก ๆ ค่ะ\
\
นอกจากนี้ นี่น่าจะเป็นครั้งแรกนะคะที่พูดถึงเรื่องนี้ เมื่อก่อนนิชิโนะ นานาเสะซังเป็นคนที่อัปเดตบล็อกบ่อยมากค่ะ แล้วฉันก็อ่านมันอย่างกับอ่านคัมภีร์เลยก็ว่าได้ค่ะ ย้อนกลับไปอ่านไม่รู้ตั้งกี่ครั้งแล้วค่ะ เวลาที่กังวลหรือไม่รู้จะทำอย่างไรกับงาน และเพราะสิ่งเหล่านั้น ก็เลยคิดว่าการเขียนบทความที่สั่งสมมาจากความคิดของตัวเองเนี่ยเป็นสิ่งที่สำคัญมากเลยนะ เพราะงั้น การเขียนบล็อกนี่ แทบจะกลายเป็นเขียนไดอารี่ไปแล้วหล่ะค่ะ ฉันไม่สามารถเขียนให้มันเป็นไดอารี่เพื่อตัวเองได้เลยสักนิด แต่พอคิดว่าจะมีแฟน ๆ ได้เข้ามาอ่าน ก็เขียนมันออกมาได้อย่างราบรื่นค่ะ

― ไม่ได้ดำเนินกิจกรรมในช่วงเดียวกันกับนิชิโนะซังสินะ
> **อิเคดะ**: เพราะว่าไม่ได้อยู่ในช่วงเดียวกันนั่นหล่ะค่ะ ก็เลยอ่านเยอะมาก อ่านหนักจนแทบจะเรียกว่าท่องจำเลยก็ว่าได้ค่ะ (ยิ้มเขิน)

― ปกติแล้วเขียนบล็อก 1 ครั้ง ใช้เวลานานไหม
> **อิเคดะ**: ประมาณ 1 ชั่วโมงมั้งคะ ตอนที่คิดว่าจะเขียนอะไรก็มีบ้างที่ใช้เวลาอยู่หลายวันค่ะ แต่ก็พยายามเท่าที่ทำได้เพื่อให้มันไม่กลายเป็นภาระให้กับตัวเอง และนอกจากนี้ก็อยากให้แฟน ๆ ได้สนุกกับมันด้วย เพราะงั้นในช่วง 3 ปีที่ผ่านมาวิธีการมันเลยค่อย ๆ เปลี่ยนไปบ้างค่ะ

― ดูเหมือนว่าสิ่งที่สั่งสมขึ้นมานั้น ทำให้อยากไปทางด้านนิตยสารสินะ
> **อิเคดะ**: อยากจะทำให้การนำเสนอตัวเอง, ผลงานของตัวเองและบทความ, รวมไปถึงงานศิลป์อื่น ๆ มันเป็นรูปเป็นร่างขึ้นมาค่ะ 

\
\
**อิเคดะ เทเรสะ กับเรื่องเกี่ยวกับอินพุต เอาท์พุต**

― จากที่สัมภาษณ์ไป มีทั้งในมุมของกิจกรรมไอดอล แน่นอนว่ารวมไปถึงพวกบทความ・งานศิลปะต่าง ๆ ... อีกมากมายด้วย เพราะงั้นก็น่าจะมีปริมาณอินพุตเข้ามาเยอะกว่าปกติเลยสินะ ถ้างั้นปกติในวันหยุดทำอะไรบ้างเหรอ ?
> **อิเคดะ**: นอนค่ะ (หัวเราะ) ในสมัยที่ต้องสอบเข้ามหาลัย ทุก ๆ วันก็เอาแต่ทำแบบฝึกหัดแล้วก็เอาท์พุตซะส่วนใหญ่ เพราะงั้นก็เลยมักจะโดนบอกว่า "รับอินพุตซะบ้างสิ" อยู่ตลอดเลยค่ะ และนั่นก็พอเข้าโนกิซากะ46มาแล้ว ปริมาณอินพุตที่เข้ามาจากการทำงานก็เพิ่มขึ้นอย่างมากเลยค่ะ\
\
ในทางกลับกันแล้ว โอกาสที่จะได้สร้างสรรค์ผลงานด้วยตัวเองก็ลดลง เวลาที่รู้สึกอยากจะเอาท์พุตออกมา มันก็ออกมาทางบล็อกหล่ะมั้งคะ ดังนั้นก็เลยคิดว่าตัวเองในตอนนี้ค่อนข้างรักษาสมดุลได้เป็นอย่างดีค่ะ เพราะงั้นก็เลยกังวลอยู่ว่า ถ้าอีกหน่อยต้องทำผลงานมากขึ้น อาจจะทำให้เขียนบล็อกได้น้อยลงหรือเปล่าหน่ะค่ะ

― ไม่ได้มีแค่อินพุตที่ตั้งใจรับเข้ามา แต่ยังมีสิ่งอื่น ๆ ที่เข้ามาอีกเพียบจากกิจกรรมทั่ว ๆ ไปสินะ
> **อิเคดะ**: ตอนสมัยที่ต้องสอบเข้ามหาลัยก็ได้ฝึกแบบมีอะไรก็นึก ๆ มันออกมาก่อน เพราะงั้นก็เลยมีความรู้สึกประมาณว่า "ถ้าเข้ามาแล้วก็ต้องรีบเอามันออกไปนะ" อยู่เพียบเลย... ช่วงนี้ เวลาที่เอาภาพที่ตัวเองวาดไปใส่ในบล็อกแล้ว แฟน ๆ ก็ให้การตอบรับเป็นอย่างดี และคนที่มีงานอดิเรกเหมือนกันก็ชอบมันด้วย นั่นก็ทำให้รู้สึกดีใจมาก ๆ ค่ะ เพราะงั้นคราวหลังก็อยากจะวาดอีกนะคะ

\
\
**อิเคดะ เทเรสะ กับวิธีการก้าวข้ามความโศกเศร้า**

― ท่านที่กำลังอ่าน modelpress อยู่ในตอนนี้ บางท่านก็มีความวิตกกังวลในหลาย ๆ เรื่องอยู่ สำหรับผู้อ่านเหล่านี้แล้ว อิเคดะซังช่วยเล่าประสบการณ์ "ตอนที่ได้ก้าวข้ามความโศกเศร้า" ที่เคยเจอมาในชีวิตนี้ได้ไหม
> **อิเคดะ**: การโฟกัสเฉพาะกับสิ่งที่อยู่ตรงหน้ามากขึ้นค่ะ หลังจากสอบเข้ามหาลัยครั้งแรกเสร็จเรียบร้อยแล้ว ก็จะเข้าร่วมวงค่ะ และทางโนกิซากะ46ก็ได้จัดการอะไรต่าง ๆ ให้เรียบร้อยแล้วด้วย แต่ในปีนั้นก็ดันสอบไม่ผ่านค่ะ เพราะงั้น ในช่วงระหว่างการสอบเข้าครั้งที่ 2 เลยดำเนินกิจกรรมของโนกิซากะ46ไปด้วย แต่เพราะว่าเจอความผิดพลาดมาแล้วถึง 2 ครั้ง เวลาที่ทำงานของโนกิซากะ46อยู่ ก็จะพยายามไม่คิดถึงเรื่องการสอบ แล้วเวลาอ่านหนังสือสอบก็ค่อยสลับมาโฟกัสตรงนี้แทนค่ะ

― ฟังแล้วมันก็ดูยากอยู่นะ คิดว่าก็น่าจะมีช่วงที่ดันบังเอิญไปคิดเรื่องการสอบเข้าโดยไม่ได้ตั้งใจบ้างหรือเปล่า
> **อิเคดะ**: เรื่องที่ดีคือ ในปีแรกที่เข้าโนกิซากะ46มานั้นงานยุ่งมาก ๆ เลยค่ะ ไม่มีเวลาว่างให้คิดถึงเรื่องนั้นเลย คิดว่าเป็นไทม์มิ่งที่พอดิบพอดีค่ะ

― ดูเหมือนจะมีเมมเบอร์ที่เรียนอยู่ในมหาวิทยาลัยอื่น ๆ ด้วย เคยคุยเกี่ยวกับเรื่องการเรียนบ้างไหม ?
> **อิเคดะ**: ไม่ค่อยนะคะ... ถ้าให้พูดก็เพราะว่าฉันไม่ค่อยมั่นใจที่จะพูดเรื่องส่วนตัวออกมาสักเท่าไหร่หน่ะค่ะ...

― จากเรื่องความสนิทสนมกับรุ่นพี่เมื่อสักครู่นี้ อิเคดะซังมีเรื่องกังวลที่ต้องไปปรึกษาคนอื่นบ่อย ๆ หรือเปล่า ?
> **อิเคดะ**: ไม่ค่อยได้คุยกับใครเลยค่ะ คิดว่าปกติก็ระบายมันออกมาในแบบที่ฉันสามารถแสดงมันออกมาได้แบบถนัด ๆ อยู่แล้วค่ะ เช่น เขียนบล็อกบ้าง ลองถามแฟน ๆ ดูด้วยคำถามที่ตอบง่าย ๆ บ้าง... ตอนนี้ก็เพิ่งรู้ตัวว่าตัวเองทำแบบนั้นไปค่ะ

― นี่อาจจะเป็นลักษณะนิสัยในอุดมคติสุด ๆ ของไอดอลก็ได้นะ
> **อิเคดะ**: ดีใจที่ได้ยินแบบนั้นนะคะ (หัวเราะ) แต่ว่าก็มีอยู่ครั้งหนึ่งตอนที่แสดงละครเวที ก็เคยไปปรึกษา คุโบะ ชิโอริซัง กับ อุเมะซาวะ มินามิซัง มาด้วยนะคะ\
\
ยังไงก็ตาม เพื่อที่จะให้สามารถโฟกัสได้อย่างเต็มที่ รุ่น 5 เลยได้รับแค่งานละครเวทีค่ะ แต่ว่าก็มีงานส่วนตัวอื่น ๆ ด้วย สำหรับฉันแล้วนั่นมันก็เยอะมาก ๆ เลยค่ะ การที่ไม่สามารถมาซ้อมได้บ่อย ๆ เป็นสาเหตุที่กำลังทำให้โดนไม่พอใจเข้าหรือเปล่า แล้วจะจัดการ cover ตรงจุดนั้นยังไงดีก็ไม่รู้เลยสักนิดค่ะ ดังนั้นก็เลย มีแค่ตอนนั้นที่ขอความช่วยเหลือไปโดยที่ไม่ทันรู้สึกตัวเลยค่ะ คุโบะซังก็อุตส่าห์จำเรื่องนั้นได้ แล้วใน "โนกิซากะโคจิจู" ตอนส่งสคส.ปีใหม่ ก็ได้ส่งจดหมายมาด้วย ก็เลยดีใจมาก ๆ เลยค่ะ

― การเข้าไปปรึกษากับรุ่นพี่ จำเป็นต้องใช้ความกล้าหาญเป็นอย่างมากเลยสินะ
> **อิเคดะ**: ต้องใช้ความกล้าแบบสุด ๆ เลยค่ะ ไม่รู้เลยว่าจะต้องทำยังไงดี ก็เลยเขียนประโยคยาวมาก ๆ ส่งไป แล้วระหว่างที่เขียนอยู่ก็ เหมือนตัวเองได้ส่งข้อความที่ดูเหมือนจะแก้ไขปัญหาได้แล้วยังไงก็ไม่รู้ (หัวเราะ) แต่เอาจริง ๆ ทั้ง 2 คนก็ใจดีอย่างกับเป็นญาติคนสนิทเลยหล่ะค่ะ

\
\
**เคล็ดลับที่ทำให้ความฝันของอิเคดะ เทเรสะเป็นจริง**

― ท่านที่กำลังอ่าน modelpress อยู่ในตอนนี้ กำลังพยายามตามล่าความฝันกันอยู่หลายท่านเลย เพราะงั้นอิเคดะซังรบกวนบอก "เคล็ดลับที่ทำให้ความฝันเป็นจริง" ให้กับทุกท่านที่กำลังอ่านได้ไหม

> **อิเคดะ**: คิดว่ามันคือ "การคิดระยะยาว" ค่ะ ฉันในตอนนี้ได้ทำในสิ่งที่อยากทำทั้งสองอย่าง มันทำให้ความฝันของฉันกำลังเป็นจริงอยู่แบบสุด ๆ ไปเลยค่ะ แต่ว่า ในตอนที่เข้ามาในโนกิซากะ46ได้แล้ว เพราะว่าผ่านการคัดเลือกจนมาถึงขั้นตอนสุดท้ายแล้ว เลยคิดว่าจะมาพยายามกับตรงนี้ แล้วก็เคยบอกไปว่า "เรื่องสอบเข้านี่ยอมแพ้แล้ว ไม่เอาแล้วค่ะ" แต่ทางกรุ๊ปก็บอกกลับมาว่า "มาพยายามพร้อม ๆ กันทั้งสองอย่างกันเถอะนะ" ผลลัพธ์ก็คืออย่างที่เป็นอยู่ในตอนนี้นี่หล่ะค่ะ\
\
ในตอนนั้นก็ฉุกคิดได้ว่า เรื่องการวาดรูปหรือเรื่องที่เกี่ยวกับงานศิลป์ ไม่ว่าจะอายุเท่าไรก็สามารถทำมันได้นี่หน่า แล้วก็รู้สึกได้ว่า "การเป็นไอดอลนั้นมีระยะเวลาจำกัด เพราะงั้นก่อนตายไว้ค่อยกลับไปทางศิลป์อีกก็ได้แหละ" "อีกหน่อยยังไงก็คงจะกลับไปยังเส้นทางนั้นแน่ ๆ เพราะงั้นขอไล่ตามอีกความฝันหนึ่งก่อนก็ได้มั้ง" เพราะงั้นถ้าให้พูดก็ ทำใจให้สบาย ๆ แล้วก็คิดให้มันไกล ๆ เข้าไว้ค่ะ

― ในช่วงที่กำลังออดิชั่นอยู่ ดูเหมือนจะมองเห็นภาพที่กำลังจะเกิดขึ้นในอนาคตได้ค่อนข้างชัดเจนเลยนะ

> **อิเคดะ**: ในช่วง 19 ปี (ก่อนจะถึงตอนที่จะเข้าโนกิซากะ46) ฉันคิดอยู่แล้วว่าจะไม่มีวันหนีจากเส้นทางนี้เด็ดขาด เพราะงั้นก็เลยรู้สึกว่าตั้งใจโฟกัสกับโนกิซากะ46ได้โดยที่ไม่ค่อยกังวลอะไรค่ะ

― ขอบคุณมากเลยครับ / ค่ะ

*(กองบรรณาธิการ modelpress)*

\
\
**ซิงเกิ้ลลำดับที่ 38 ของโนกิซากะ46 "navel orange"**

"navel orange" เป็นเพลงหลักของซิงเกิ้ลลำดับที่ 38 ของโนกิซากะ46 ซึ่งอิโนะอุเอะ นางิ และนาคานิชิ อารุโนะรับตำแหน่งเป็นดับเบิ้ลเซนเตอร์ ผลงานนี้มีอาร์ตเวิร์คคอนเซปคือ "มิวส์แห่งฤดูใบไม้ผลิเฉียกเช่นประติมากรรม[2]" และได้สร้างสรรค์ขึ้นมาในฐานะของอาร์ตเวิร์คชิ้นแรกของปี 2025 โดยมีวิชวลที่โดดเด่นทั้งภาพลักษณ์อันสง่างาม และเสน่ห์อันซึ่งขัดเกลามาโดยประณีต ทั้งยังแสดงให้เห็นถึง "ความเป็นโนกิซากะ46" และ "โนกิซากะ46 ณ ปัจจุบัน" อีกด้วย

**โปรไฟล์ของอิเคดะ เทเรสะ**

เกิดเมื่อวันที่ 12 เดือน 5 ปั 2002 ที่โตเกียว, ส่วนสูง 159cm, เข้าร่วมโนกิซากะ46ในฐานะรุ่นที่ 5 ในเดือนที่ 2 ปี 2022, ในซิงเกิ้ลที่ 32 ได้รับเลือกให้เป็นเซนเตอร์เพลงของรุ่นที่ 5 "kokoro ni mo nai koto", ในซิงเกิ้ลที่ 33 ขึ้นเป็นเซมบัตสึครั้งแรก, เป็นพิธีกรประจำรายการ "kotouge eiji no nantebida !" ช่อง TOKYO MX, กำลังศึกษาอยู่ที่มหาวิทยาลัยศิลป์โตเกียว, ในระหว่างที่ดำเนินกิจกรรมของโนกิซากะ46ควบคู่ไปพร้อมกับการเรียน ก็ได้ดำเนินกิจกรรมในแขนงใหม่ ๆ อีกทั้งยังเป็นส่วนหนึ่งของการดิไซน์แจ็คเก็ตอาร์ตเวิร์คของซิงเกิ้ลที่ 37 อีกด้วย 

\
\
**Source**: https://mdpr.jp/interview/detail/4529426

**Note**\
[1] เกได (geidai) เป็นชื่อย่อของมหาลัยวิทยาลัยศิลป์โตเกียว (tokyo geijutsu daigaku)\
[2] มิวส์ (muse) ตามตำนานกรีกแล้วหมายถึง เทพธิดาแห่งแรงบันดาลใจในการสร้างสรรค์ศิลปะ วรรณกรรม และวิทยาศาสตร์ หรือในอีกนัยหนึ่งก็สามารถหมายถึงบุคคลที่คอยสร้างแรงบันดาลใจก็ได้เหมือนกัน
