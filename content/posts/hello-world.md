---
date: '2025-01-05'
draft: false
title: 'Hello World'
summary: "เปิดบล็อกไปทำไม?"
author: ["Ria"]
tags: ["tech"]
---

คิดมาสักพักแล้วว่าอยากจะลองเขียน Blog หรืออะไรที่ยาว ๆ ประมาณหนึ่งดู (อะไรที่มันยาวเกินจนไม่อยากเอาไปลง Social) โดยหลัก ๆ แล้ว เอาไว้แก้เบื่อ กับกันลืมแค่นั่นเอง เหตุผลไม่ได้มีอะไรมากเลย

เนื้อหาที่ตัวเองคิดไว้แบบเร็ว ๆ คงจะเป็นเรื่องที่ตัวเองไปเจอมาแล้วน่าสนใจ-อยากเล่า กับ งานแปล, สรุปจากเรื่องที่สนใจ (เนื้อหาแบบจับฉ่ายนั่นเอง)

สมัยนี้ใคร ๆ ก็สามารถทำ Blog เองได้แล้ว มี Blogging Platform หลากหลายที่พร้อมใช้งานได้เลย หรือเราจะเขียนลง Social Platform เลยก็ได้ด้วยซ้ำ แล้วก็มีท่าพิศดารอีกเยอะแยะ

ทีนี้พอเรามีเรื่องในหัวที่อยากเล่าคร่าว ๆ แล้ว ก็เลยมานั่งดูต่อว่า แล้วเราจะเขียน Blog ด้วยวิธีอะไรได้บ้าง แล้วก็มี Criteria ขึ้นมา ซึ่งก็อาจจะแปลก ๆ นิดหน่อย

1. อยากได้ Personal Site ของตัวเอง
2. ไม่จำเป็นต้องใช้ Blogging Platform ที่มีอยู่แล้ว
2. เป็นไปได้อยากเขียนโค้ด หรืออะไรก็ได้ที่ใกล้เคียง หรือเขียน Script อะไรสักอย่างเข้าไป Custom เองได้
3. ไม่ได้อยากทำไรยาก ๆ แต่อย่างน้อย ถ้าเราอยาก Custom มันควรจะต้องทำได้

ตัวเลือกในตอนแรกมีเยอะมาก แต่หลังจากนั่งตัดช้อยมาสักพัก เหลือแค่สามตัว

1. Medium, Blogger
2. Wordpress
3. HUGO

ข้อแรกคือก็ใช้ Blogging Platform สักตัวไปนั่นละ ง่ายสุดแล้ว แล้วเอาเวลาไปคิดเรื่อง Content ดีกว่า แต่ว่าเราจะ Customize อะไรแทบไม่ได้เลย อีกอย่างก็คิดว่าคงไม่ได้มี Content อะไรเยอะขนาดนั้น อยากมีพื้นที่ไว้นั่งเล่นอะไรไปเรื่อยมากกว่า

ส่วนข้อสอง Wordpress ก็ดูจะเป็นตัวเลือกที่ดี สำหรับการทำ Personal Site แบบไม่ต้องเปลืองแรง และ Customizable ได้ประมาณนึง ติดอยู่แค่เรื่องเดียว Domain Name แบบฟรีไม่ถูกใจก็เลยไม่เอา (อีกอย่าง อยากได้แค่ Static Site เฉย ๆ)

ทีนี้ข้อสาม ก็เลยหันมาดู HUGO บ้าง ไปเจอมาตอนนั่ง Google เอานั่นละ

HUGO เป็น Framework สำหรับสร้าง Static Website ที่เขียนโดย Golang เห็นดาวใน Repositories มันเยอะดี มี Template ให้ใช้ พอ Build Website เสร็จแล้ว ก็ขึ้นอยู่กับเราว่าจะเอาไป Deploy ไว้ตรงไหนตามใจชอบเลย  ซึ่งรอบนี้เอาไปลองกับ Github Pages ก่อน เพราะ Domain Name ฟรีที่ได้รู้สึกว่ามันเท่ที่สุดในบรรดาละ (ฮา)

ด้วยทั้งหมดทั้งมวลนี้ ก็เลยเลือก HUGO มาลองใช้ดูก่อน

เข้าไปลองเล่นดูได้ -> https://gohugo.io/

### สรุป

HUGO ต้อง Setup ประมาณนึง ไม่ได้ยากมาก ถ้าเป็นคนที่มีพื้นฐาน Coding อยู่แล้ว แล้วอยากได้แค่ Static Website เฉย ๆ ไม่ได้อยากได้ Tool หลังบ้านอะไรซับซ้อน (เช่นพวก Analytics) -> คิดว่า Hugo ก็น่าจะเป็นตัวเลือกที่ดี

สำหรับคนที่ไม่มีพื้นฐานด้าน Coding เลย อยากหาที่ไว้ลง Content เฉย ๆ หรือต้องการ Analytics Tools -> ไปใช้ Platform ที่มีอยู่แล้วดีกว่า ง่ายกว่าเยอะ

บาย
