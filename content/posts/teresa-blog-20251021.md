---
date: "2025-10-20"
draft: false
title: "ไอดอลปลาฉลาม"
summary: "แปลบล็อกเทเรสะ 2025.10.20 12:05"
author: ["Ikeda Teresa"]
tags: ["nogizaka46", "ikeda-teresa", "blog"]
---

วันนี้ก็ขอขอบคุณที่กรุณาเข้ามาอ่านบล็อกของฉันนะคะ !\
โนกิซากะ46 อิเคดะ เทเรสะ ค่ะ\
เมื่อวานมีการประกาศเซมบัทสึของซิงเกิ้ลที่ 40 ในรายการ nogizaka koujichuu ค่ะ\
ซิงเกิ้ลนี้ได้รับเลือกให้ดำเนินกิจกรรมในฐานะเซมบัทสึเมมเบอร์ค่ะ ! ขอความกรุณาด้วยนะคะ m(\_ \_)m\
ในครั้งนี้เซนเตอร์เป็นยาดะจังกับมิทสึกิค่ะ☺︎\
และไตเติ้ลก็คือ『biryani』ค่ะ !\
ดูเหมือนจะเป็นซิงเกิ้ลที่จะพัดพาสายลมลูกใหม่เข้ามายังโนกิซากะนะคะ ตอนนี้ตื่นเต้นมาก ๆ เลยหล่ะ\
ช่วงนี้พอได้เห็นน้อง ๆ รุ่นหกที่กำลังพยายามต่อสู้และได้เห็นสีหน้าที่จริงจังแล้ว ก็รู้สึกว่าได้รับพลังมามากมายเลยหล่ะค่ะ รู้สึกดีใจมาก ๆ เลยที่ทุกคนเข้ามาเป็นสมาชิกรุ่นที่หกค่ะ\
ขอพูดอีกครั้งหนึ่งละกัน ขอบคุณนะที่เข้ามาในโนกิซากะ☺︎\
เพื่อที่จะได้ซับพอร์ตได้อย่างเต็มที่แล้ว ก็อยากจะอยู่เคียงข้างด้วยจังเลย ไม่ว่าจะเป็นช่วงเวลาไหนก็ตาม\
แล้วก็ ซิงเกิ้ลนี้ เป็นซิงเกิ้ลจบการศึกษาของคุโบะซังด้วยค่ะ\
ด้วยคุโบะซังที่กรุณาชี้แนะพวกเราและคอยสนับสนุนโนกิซากะอยู่เรื่อยมา ก็อยากจะทำให้ครั้งนี้เป็นผลงานอันยอดเยี่ยมค่ะ จากใจจริงเลย\
''ถ้าพูดถึงตัวเอง สำหรับ position ในตอนนี้แล้ว\
ทำยังไงถึงจะสามารถก้าวไปข้างหน้าได้มากกว่านี้อีก แล้วทำไมตัวฉันถึงได้รับเลือกให้มายืนอยู่ตรงนี้ตั้งแต่แรกกันแน่ (หมายถึง position แถวที่ 2 อันแสนพิเศษนี้)\
ก็พยายามที่จะมองตัวเองตามความเป็นจริงอยู่ตลอดนะ แต่ในตอนนี้ ไม่ว่าจะทำยังไง มันก็ดูเหลาะแหละไปหมดเลยค่ะ\
มันเป็น group หรือ position ที่ไม่สามารถอยู่ได้ด้วยความคิดครึ่ง ๆ กลาง ๆ เพราะงั้น ฉันก็เลยไม่ชอบตัวเองในตอนนี้เอามาก ๆ\
เพราะว่ามีความรู้สึกที่อยากจะคาดหวังในตัวของตัวเองให้มากกว่านี้ ก็เลยอยากให้ซิงเกิ้ลนี้ เป็นที่ที่ให้ฉันได้ครุ่นคิดและเป็นกังวลใจกับมันต่อไปค่ะ''\
↑ เขียนถึงตัวเอง หลังจากตอนที่ประกาศเซมบัทสึ\
ในทุก ๆ ครั้งที่เริ่มการถ่ายทำในแต่ละซิงเกิ้ล ฉันก็คิดเป็นอย่างมากเลยว่า โนกิซากะต่อจากนี้อยากจะเป็นแบบไหนกันแน่ แล้วฉันควรจะมีอะไรบ้างสำหรับกรุ๊ปนี้ (คาดหวังว่าให้มีอะไรบ้าง)\
แล้วก็สรุปมันออกมาในแบบของตัวเอง ในทุก ๆ ซิงเกิ้ลก็ตั้งใจว่าจะกระทำเช่นนี้ และในครั้งนี้ก็เช่นกัน ถึงแม้เวลาจะล่วงเลยไปแล้วบ้าง และความรู้สึกของฉันเองก็ค่อย ๆ เปลี่ยนแปลงไปทีละเล็กทีละน้อย แต่ถึงอย่างนั้นแล้ว ไม่ว่าจะยังไง คนที่จะสามารถใกล้ชิดความรู้สึกของทุก ๆ คนได้นั้น ก็คงจะเป็นตัวฉันเองในทันทีหลังจากที่ประกาศเซมบัทสึนี่หล่ะ ฉันคิดแบบนั้นแล้วก็เลยลองพูดมันออกมาค่ะ\
สำหรับตัวเองที่ได้รับความรักในรูปแบบที่เรียกว่าการสนับสนุนมาอย่างมากมายจนแทบจะเหลือล้นนั้น ก็อยากจะตอบแทนให้กับสิ่งนั้นนะคะ !\
จะพยายามนะคะ เพื่อที่จะให้ทุกท่านรู้สึกจากใจจริงว่า ดีจังเลยที่ได้คอยสนับสนุนตัวฉัน ไม่ใช่คนอื่นคนใด\
แล้วก็ในฐานะที่เป็นรุ่นพี่แล้ว ก็ไม่อยากจะให้เห็นตัวเองที่กำลังนั่งกลุ้มใจอยู่ หรือในสภาพที่ดูไม่ค่อยดีสักเท่าไร อยากจะให้เห็นแต่สภาพที่ดูดีดูเท่ค่ะ !\
รุ่นพี่ที่ตัวฉันพยายามไล่ตามให้ทันอยู่นั้น ช่างสว่างไสว และเปล่งประกายอยู่เสมอมา... แต่เพราะอย่างนั้นแล้ว ถึงแม้ว่ามันจะรู้สึกเครียดหรือรู้สึกว่าจะต้องมานั่งวิตกกังวล ก็ขอให้ฉันได้เป็นคนเลือกในสิ่งที่ฉันสามารถให้ดูได้เถอะนะคะ\
\
\
_[รูป 1]_\
\
\
ซิงเกิ้ลนี้ก็จะพยายามนะ !\
ขอฝากด้วยนะคะ☺︎\
สิ่งมีชีวิตที่เรียกว่าปลาฉลามเนี่ย ตอนที่มันยังมีชีวิตอยู่ ดูเหมือนมันจะต้องว่ายน้ำต่อไปเรื่อย ๆ โดยที่ห้ามหยุดนะคะ\
บางทีมันก็อาจจะเหมือนกับตัวฉันเอง ถ้าไม่คิดว่าจะอยากก้าวไปข้างหน้าต่อแล้วหล่ะก็ จะรู้สึกหายใจไม่ค่อยสะดวกเอาสักเท่าไรหน่ะ\
เพราะงั้น วันนี้ก็จะดิ้นรนสู้ต่อไปค่ะ\
ขอบคุณที่กรุณาอ่านจนมาถึงตรงนี้ด้วยนะคะ☺︎ !\
\
Source: <https://www.nogizaka46.com/s/n46/diary/detail/103942>
