---
date: "2025-03-28"
draft: false
title: '[บทสัมภาษณ์ อิเคดะ เทเรสะ] ความรู้สึกจากโยดะ ยูกิ กับสิ่งที่อยากจะส่งต่อให้รุ่นน้องจากประสบการณ์ของเธอ "รูปร่างของความอ่อนโยนของโนกิซากะ46"'
summary: "แปลบทสัมภาษณ์เทเรสะ  2025.03.28 07:00"
author: ["mdpr"]
tags: ["nogizaka46", "ikeda-teresa", "interview"]
---

วันที่ 26 เดือน 3 โนกิซากะ46 ได้ปล่อยซิงเกิ้ลที่ 38 "navel orange" ซึ่งทาง modelpress เองก็ได้สัมภาษณ์กับเมมเบอร์รุ่น 5 อิเคดะ เทเรสะ (อิ เคะ ดะ・เทะ เระ สะ / อายุ 22) และสอบถามเกี่ยวกับความรู้สึกที่มีต่อ อิโนะอุเอะ นางิ และ นาคานิชิ อารุโนะ ซึ่งทั้งคู่ได้รับหน้าที่เป็นดับเบิ้ลเซนเตอร์ของผลงานครั้งนี้ และได้สอบถามถึงความคิดเห็นตามประสบการณ์ของตัวเอง เกี่ยวกับการเข้ามาของรุ่น 6 [บทสัมภาษณ์ครึ่งแรก]

\
\
**ดับเบิ้ลเซนเตอร์ครั้งแรกของรุ่น 5 กับความคิด "การซับพอร์ตซึ่งกันและกัน" ของอิเคดะ เทเรสะ**

― ก่อนอื่นเลยก็ รบกวนช่วยบอกความรู้สึกหลังจากที่ได้ฟัง "navel orange" หน่อย
> **อิเคดะ**: ตอนที่ฟังครั้งแรกก็คิดว่า อาคิโมโตะเซนเซย์เขียนเพลงนี้ให้กับทั้ง 2 คนนี้ค่ะ สำหรับอารุโนะก็ "actually..." ส่วนนางิก็ "ohitorisama tenkoku" กับ "cheat day" ไม่ว่าจะเพลงไหนก็ต่างได้รับหน้าที่เป็นเซนเตอร์ แต่ว่าในครั้งนี้ เพลงมันมีความรู้สึกที่แตกต่างไปจากปกติกับทั้งสองคน ก็เลยรู้สึกว่าเป็นเพลงเพื่อทั้ง 2 คนนี้โดยเฉพาะค่ะ

― ดับเบิ้ลเซนเตอร์ของเพื่อน ๆ รุ่น 5 นั้นก็เป็นครั้งแรกของประวัติศาสตร์กรุ๊ป ในฐานะที่เป็นเพื่อนรุ่นเดียวกันแล้ว เรามองเห็นอะไรยังไงบ้างเหรอ ?
> **อิเคดะ**: คิดว่ากำลังแบกรับความกดดันในแบบต่าง ๆ อยู่ เพราะงั้นก็เลยรู้สึกอยากจะช่วยซับพอร์ตอะไรได้บ้างค่ะ

― ขณะที่เซมบัตสึเมมเบอร์ก็มีรุ่น 5 เข้ามาเรื่อย ๆ แต่ละคนมีเรื่องอะไรที่ได้พูดคุยด้วยกันบ้างหรือเปล่า ?
> **อิเคดะ**: พอเข้ามาประมาณปีที่ 3 ก็รู้สึกว่า แต่ละคนก็เริ่มที่จะเข้าใจในสิ่งที่กำลังคิดอยู่ แล้วก็เริ่มที่จะมีวิธีสื่อสารเรื่องที่อธิบายออกมาเป็นคำพูดได้ยากแล้วค่ะ เพราะอย่างงั้นเลย รู้สึกได้ถึงความรู้สึกที่อยากจะช่วยซับพอร์ตทั้ง 2 คน ถึงแม้จะไม่ได้ออกมาเป็นคำพูดค่ะ

― ในการ "ซับพอร์ตซึ่งกันและกัน" สำหรับอิเคดะซังแล้ว เราอยากจะให้มันเป็นแบบไหนเหรอ?
> **อิเคดะ**: คิดว่าอยากจะอยู่เคียงข้าง และได้ใกล้ชิดกับทั้ง 2 คนเท่าที่จะเป็นไปได้ค่ะ ตัวฉันเองก็เป็นคนที่ไม่ค่อยถนัดเรื่องการอยู่ใกล้ชิดผู้คนนะคะ แต่ก็ได้เรียนรู้มาจากโนกิซากะ46 ว่าการเข้าใจซึ่งกันและกันกับคนอื่น ๆ นั้นเป็นเรื่องที่สนุกมาก ๆ และก็สำคัญจริง ๆ ค่ะ ตอน "cheat day" ก็ได้อยู่ข้าง ๆ นางิที่เป็นเซนเตอร์ค่ะ แต่ว่าในตอนนั้นเคยคิดว่า วิธีการซับพอร์ตคือการที่เราพยายามไม่ไปรบกวนอะไรโดยที่ไม่จำเป็นดีกว่าหน่ะค่ะ แต่ว่าสำหรับนางิกับเมมเบอร์คนอื่น ๆ แล้ว ดูเหมือนว่าจะใช้วิธีการที่ต่างกันกับฉัน คือการอยู่ใกล้ชิด และซับพอร์ตซึ่งกันและกัน เพราะงั้นก็เลยรู้แล้วค่ะว่า การอยู่เคียงข้างกัน คุยด้วยกันเยอะ ๆ สื่อสารกันให้มาก ๆ สำหรับทุกคนแล้ว มันเป็นสิ่งที่สำคัญมากเลยนะ เพราะงั้นในครั้งนี้ ก็อยากจะค้นหาวิธีการซับพอร์ตซึ่งกันและกันในแบบใหม่ ๆ ค่ะ\
\
ส่วนอารุโนะ ตอนที่รับหน้าที่เป็นเซนเตอร์ "actually..." นั้น เซมบัตสึเมมเบอร์มีรุ่น 5 เพียงแค่คนเดียว เพราะงั้นก็เลยคิดว่า ครั้งนี้จะทำให้มันเข้าใจง่ายขึ้น แสดงออกมาให้เห็นว่าตอนนี้มีฉันอยู่เคียงข้างนะ ไม่อยากจะให้รู้สึกว่าอยู่ตัวคนเดียวอีกต่อไปแล้วหน่ะค่ะ

― ทั้งในเวลาส่วนตัวก็ดูสนิทกันดีกับนาคานิชิซังนะ มีตอนไหนที่ได้พูดคุยอะไรเกี่ยวกับเพลงในครั้งนี้บ้างหรือเปล่า ?
> **อิเคดะ**: ก็มีความรู้สึกว่าพยายามไม่ไปรบกวนเท่าที่จะทำได้อยู่หรอกนะคะ แต่ว่าเวลาที่รู้สึกกังวลอะไรแล้ว อารุโนะเองก็ไม่ลังเลที่จะเข้ามาช่วยเหลือค่ะ ตรงกันข้ามเลยกับนางิที่คุยกันเรื่องงานซะเยอะเลยค่ะ ก็คิดว่าทั้ง 2 คนนั้น ต่างก็มีสิ่งที่ตัวเองกำลังตามหาอยู่โดยที่ตัวเองก็ไม่ทันรู้สึกตัว ฉันเองถ้าเป็นไปได้ก็อยากจะตอบแทนสิ่งนั้นให้เป็นอย่างดีเลยค่ะ

\
\
**ความอ่อนโยนที่ถูกส่งต่อกันมา ภาพลักษณ์ของรุ่นพี่สำหรับอิเคดะ เทเรสะ** 

― โยดะ ยูกิซังก็จบการศึกษาจากกรุ๊ปไปแล้ว สำหรับอิเคดะแล้ว โยดะซังเป็นรุ่นพี่แบบไหนเหรอ ?
> **อิเคดะ**: เป็นคนที่สนิทกับรุ่นน้องค่ะ คิดมาตลอดเลยค่ะว่า นั่นเป็นความอ่อนโยนที่โนกิซากะ46ส่งต่อกันมาหรือเปล่านะ (※การสัมภาษณ์ครั้งนี้จัดขึ้นก่อนจบการศึกษา) ก็ยังไม่รู้สึกจริง ๆ หรอกนะคะว่าจบการศึกษาแล้ว แต่ว่าในขณะที่มีงานใหม่ ๆ เข้ามานั้น ที่ที่ไม่มีโยดะซังอยู่ก็เริ่มมีมากขึ้นเรื่อย ๆ เพราะงั้นก็เลย มีอยู่หลายครั้งที่รู้สึกถึงความยิ่งใหญ่ของตัวตนโยดะซัง แล้วก็รู้สึกเหงาค่ะ อีกอย่าง โยดะซังเองก็ดีกับเพื่อนรุ่นเดียวกันมาก ๆ พอเห็นแล้วก็มีอยู่หลายครั้งเลยค่ะ ที่คิดว่า "ดีจังเลยนะ" ไม่ใช่แค่เรื่องของโยดะซังเพียงอย่างเดียวนะคะ เรื่องอื่น ๆ ประมาณนี้ที่เกี่ยวกับรุ่นพี่ในโนกิซากะ46 ก็มีอยู่อีกเยอะเลย

― ในอีกมุมหนึ่ง ก็มีรุ่นน้องรุ่นที่ 6 เข้ามาแล้วนะ
> **อิเคดะ**: (※ณ ตอนที่สัมภาษณ์) เคยเจอหน้ากันแค่แปปเดียวนะ แล้วก็เหมือนแฟน ๆ ทุก ๆ ท่านนั่นหล่ะค่ะ ที่นั่งดูประกาศทุกวัน แล้วก็จินตนาการว่าจะเป็นเด็กแบบไหนกันนะ

― ในฐานะที่เป็นเมมเบอร์โนกิซากะ46มาแล้ว 3 ปี จากประสบการณ์ที่เคยเจอในกิจกรรมต่าง ๆ มีสิ่งที่อยากจะบอก หรือสิ่งที่อยากจะทำให้บ้างหรือเปล่า ?
> **อิเคดะ**: อย่างที่คุยกันเรื่องโยดะซังเมื่อกี้นะคะ ฉันเองก็รู้สึกนะว่าตัวเองเป็นรุ่นน้องได้ไม่ค่อยดีเท่าไรค่ะ คิดว่าในหมู่รุ่น 6 ก็คงจะมีเด็กแบบนั้นอยู่แน่ ๆ เพราะงั้นฉันเองก็อยากจะสังเกตเห็นถึงจุดนั้นแล้วก็เข้าไปคุยดูค่ะ อันนี้ก็คิดว่าเป็นรูปร่างของความอ่อนโยนที่โนกิซากะ46ได้ส่งต่อกันมาเรื่อย ๆ เพราะงั้นก็เลย อยากที่จะใส่ใจและโฟกัสกับตรงนี้ดูค่ะ\
\
สมัยที่ฉันเป็นนักเรียน เรื่องความสัมพันธ์แบบรุ่นพี่รุ่นน้องนั้นเข้มงวดมาก ๆ และการปฏิบัติต่อคนที่อยู่ปีสูงกว่า ก็คิดว่ามันเป็นเรื่องปกติอยู่แล้วด้วยค่ะ ฉันชอบโนกิซากะ46มากก็เลยเข้ามา เพราะงั้นก็เลย รู้สึกราวกับว่ารุ่นพี่นั้นมีตัวตนอยู่ห่างไกลออกไปมาก ๆ ค่ะ ทำได้แค่มองเพื่อนร่วมรุ่นที่สนิทกับรุ่นพี่มากขึ้นเรื่อย ๆ ด้วยสายตาประมาณว่า "สุดยอดไปเลย~" และตัวฉันเองที่ตั้งใจว่าจะเป็นแบบนั้น ก็ยังไม่สามารถทำอะไรเป็นชิ้นเป็นอันได้ จนผ่านไป 3 ปีทั้งอย่างงั้น จนในที่สุดเร็ว ๆ นี้ ความคิดที่ โดยส่วนตัวแล้วก็อยากจะมุ่งมั่นกับสิ่งที่ควรจะเรียกว่าหัวใจของการเป็น "ไอดอลรุ่นพี่" นั้นก็ ได้อัปเดตขึ้นมาทีละเล็กทีละน้อยแล้วค่ะ\
\
แต่ว่าช่วงเวลา 3 ปีนี่มันก็นานมาก แล้วก็คิดด้วยว่ามันก็นานเกินไปจริง ๆ ค่ะ เพราะงั้นก็เลย อยากจะข้ามโปรเซสนั้นไป แล้วก็เข้าไปสนิทกับรุ่นน้องเลยค่ะ

\
\
**เกร็ดเล็กเกร็ดน้อยจากบทสัมภาษณ์ / เกี่ยวกับการดูแลตัวเอง**

> ชอบใช้แปรงหัวแหลมบ่อย ๆ ค่ะ พอหลังจากที่เริ่มใช้ไปแล้ว ช่างทำผมก็บอกว่า "หนังศีรษะนุ่มมากเลย เราทำให้มันเป็นจุดน่าสนใจได้ก็น่าจะดีนะ" ก็เลยเริ่มคิดว่ามันเป็นเรื่องที่สำคัญขึ้นมาค่ะ ถ้าอื่น ๆ ก็มีพวกเรื่องทั่วไปอยู่ซะเยอะค่ะ เช่น เป่าผมให้แห้งแทนที่จะปล่อยให้มันแห้งเอง อะไรประมาณนี้ ก่อนหน้าที่จะเข้ามาเป็นโนกิซากะ46ก็ไว้ผมสั้นมาตลอด หลังเข้ามาแล้วก็เริ่มไว้ผมยาว เลยมีไปถามคนอื่นอยู่บ่อย ๆ ค่ะ\
\
(ถามเรื่องอะไรเหรอ ?) ที่หนีบผมใช้อันไหนดีนะ ? ตอนนอนทำยังไงกับผมดีนะ ? หมอนก็เป็นสิ่งที่สำคัญนะ อะไรพวกนี้ค่ะ

★บทสัมภาษณ์ครึ่งหลังจะเป็นการเล่าเกี่ยวกับเรื่องการเรียน ศิลปะ บล็อก และการรวบรวมความกล้าเพื่อไปปรึกษากับรุ่นพี่

*(กองบรรณาธิการ modelpress)*

\
\
[อ่านต่อครึ่งหลังที่นี่](./teresa-mdpr-interview-2-20250328.md)

Source: https://mdpr.jp/interview/detail/4530341
