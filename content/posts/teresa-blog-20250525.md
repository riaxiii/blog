---
date: "2025-05-25"
draft: false
title: "ฉันคือ singularity ของเธอ"
summary: "แปลบล็อกเทเรสะ 2025.05.25 19:15"
author: ["Ikeda Teresa"]
tags: ["nogizaka46", "ikeda-teresa", "blog"]
---

\
อ้ะ~ เจอตัวแล้วเทเรสะแพนด้า !\
สวัสดีค่ะ อิเคดะ เทเรสะ ค่ะ\
\
\
วันนี้อยากจะเจอกับทุก ๆ คนในนี้หน่ะ ก็เลยเขียนบล็อกขึ้นมาค่ะ ถ้าไม่เป็นการรบกวนละก็ ช่วยอ่านด้วยนะคะ( ˊᵕˋ*)\
\
ทุก ๆ ท่านที่อุตส่าห์จัดตารางเวลาเพื่อที่จะมาพูดคุยกับฉันอยู่ตลอด ไม่ว่าจะผ่านทางหน้าจอหรือมาหาที่งาน มันก็เต็มไปด้วยความรู้สึกขอบคุณเป็นอย่างมากเลยหล่ะ !\
ขอขอบคุณโดยเสมอมานะคะ ! ! !\
\
\
_[รูป 1]_\
\
\
อิเคดะเทเรสะ(2022)\
การยิ้มเนี่ย ไม่ถนัดเลยหล่ะ~\
\
\
ขอย้อนความหลังสักนิดหนึ่งได้ไหมคะ ?\
\
ตอนที่เพิ่งเข้าวงมาช่วงแรกนี่ บอกตามตรงเลยว่าเครียดมากค่ะ\
น่าจะเป็นเพราะ ไม่มีใครรู้จักตัวตนของฉันเลย\
อีกอย่าง พอพูดถึงฉันแล้ว ก็ไม่รู้เลยว่าจะต้องยิ้มยังไงดีผ่านหน้ากล้อง ถ้าเกิดพูดไม่ออกแล้วจะทำยังไงดีนะ รู้สึกประหม่าอยู่ตลอดเวลา แล้วก็ยังกลัวกล้องด้วย\
\
แต่ว่า การที่ได้เห็นรอยยิ้มที่เรียก "เทเรสะ~!" จากอีกฝั่งหนึ่งของหน้าจอ\
การที่บอกว่า "คอยเชียร์อยู่นะ !" และการที่มีคนเรียกชื่อนั้น มอบพลังให้กับฉันมากขนาดไหน จนถึงตอนนี้ก็ยังจำได้เป็นอย่างดีค่ะ\
นั่นก็เพราะว่า ทุก ๆ คนนั้น ได้ส่งมอบความรู้สึกอย่างซื่อตรงมาให้ค่ะ\
อุตส่าห์ช่วยคิดว่าจะคุยอะไรด้วยบ้าง เล่าเรื่องอะไรต่าง ๆ ที่เกิดขึ้นกับตัวเองให้ฟังบ้าง บางทีก็ทำให้หัวเราะบ้าง\
เสียงที่คอยเรียกชื่อของฉันนั้น มันช่างอบอุ่น และมีความสุขจริง ๆ\
\
ตอนที่ real meet & greet ก็ด้วย ได้สบตากันโดยตรง ได้พูดคุยกัน\
พูดถึงเรื่องไลฟ์บ้าง พูดถึงเรื่องทั่วไปบ้าง\
ในแต่ละชั่วระยะเวลาที่ไม่ต้องรู้สึกกังวลอะไรเลยนั้น มันพิเศษมาก ๆ เลยค่ะ\
\
\
การที่จะได้อยู่ด้วยกัน ชั่วพริบตาของหนึ่งช่วงเวลาอันแสนล้ำลึกนั้น\
ถ้าหากว่ามันได้เป็นความหวังแม้เพียงเล็กน้อยของใน 1 วันแล้วหล่ะก็ คงจะดีนะ ก็คิดแบบนี้มาโดยตลอดเลย ระหว่างที่กำลังรอคอยทุกคนอยู่ค่ะ\
\
เพราะอย่างงั้นหล่ะ เลยไม่อยากจะปล่อยให้วันนี้มันผ่านไปทั้งอย่างนั้น แล้วก็เขียนบล็อกนี้ขึ้นมาค่ะ\
\
ถ้าได้อ่านแล้วรู้สึกเหงาน้อยลงบ้าง ก็จะรู้สึกดีใจมาก ๆ เลยค่ะ (พอไม่ได้เจอฉันแล้วก็รู้สึกเหงาใช่มะ ! กลายเป็นเขียนบล็อกแบบหลงตัวเองไปเฉยเลย อันนี้ก็นะ... 555 ช่วยยกโทษให้ด้วย)\
\
ต่อจากนี้ก็อยากจะใส่ใจกับช่วงเวลาที่ได้คุยกับทุก ๆ คนให้เป็นอย่างดีตลอดไป\
หวังว่าจะได้เจอกับทุก ๆ คนอีกครั้งโดยเร็วนะคะ รอคอยวันที่จะได้พูดคุยกันอีกครั้งอยู่นะคะ\
\
\
ขอบคุณที่อ่านจนจบนะคะ !\
\
\
\
\
\
\
\
\
\
_[รูป 2]_\
\
#บล็อกเทเระ #296\
\
1 เพลงสำหรับวันนี้⇢ushinaitakunaikara/nogizaka46\
\
Source: https://www.nogizaka46.com/s/n46/diary/detail/103469\
\
Note\
特異点: singular point หรือ singularity แบบคร่าว ๆ มาก ๆ เลย หมายถึง จุดที่พิเศษจนไม่สามารถนิยามหรือคาดเดาพฤติกรรมได้ เช่น infinite เป็นต้น ซึ่ง singularity จะมีความหมายต่างออกไปนิดหน่อยตามบริบทต่าง ๆ อีก
